###########
Conclusions
###########

Com a resum d'aquesta secció ens queden les següents definicions:

* funció: un mòdul que retorna un valor amb ``return``.

  Les funcions que hem vist fins ara s'adapten a la plantilla:

  .. code-block:: none

    pubilc static «tipus» «nom de la funció»(«zero o més paràmetres») {
        «instruccions del bloc»
        return «valor del tipus»;
    }

* procediment: mòdul que no retorna cap valor amb ``return``.

  Els procediments poden tenir ``return`` però aquest vindrà inmediatament
  seguit del punt i coma que finalitza la sentència.

  La plantilla pels procediments és:

  .. code-block:: none

    pubilc static void «nom de la funció»(«zero o més paràmetres») {
        «instruccions del bloc»
        return;
    }

* funció pura: funció que no modifica l'entorn i que, amb els mateixos
  arguments, sempre retorna el mateix resultat en ser cridada.

* funció impura: funció que altera l'entorn, per exemple, llegint de
  l'entrada estàndard, i que pot no retornar sempre el mateix valor per
  crides amb els mateixos arguments.

  A aquesta alteració de l'entorn li diem "efectes col·laterals*

* punt de sortida: cada punt pel que pot finalitzar un mòdul. Podem
  considerar cada cop que apareix un ``return`` o bé quan s'acaben les
  instruccions del cos del mòdul.
