#####################################################################
|exerciseicon___| Exercici 53_05. Lloguer de naus industrials: Gualda
#####################################################################

.. rubric:: Context

* Carpeta de lliurament: ``53_05_naus_industrials/``

* Continguts relacionats: :doc:`adoo_dgc`

* Com lliurar-lo: :ref:`instruccions <instruccions_git>`

.. rubric:: Enunciat


Aquest exercici et presentarà uns requeriments una mica més elaborats que
els d'exercicis previs. N'hauràs de composar un document com els
anteriors, amb el DGC i la descripció dels actors.

Com que, en aquesta ocasió, els requeriments estan una mica barrejats amb
informació de context, potser et caldrà redactar-los una mica per
afegir-los a la secció corresponent.

Descripció
==========

La Gualda d'Argent és propietària de varies naus industrials que lloga.
Cada cop li costa més gestionar el cobrament dels rebuts dels lloguers. El
seu fill, que estudia un cicle de desenvolupament d'aplicacions, proposa
desenvolupar-li una aplicació que li automatitzi el sistema.

Les naus estan caracteritzades per un codi i caldria mantenir les següents
dades: polígon, carrer, número del carrer, codi postal, localitat,
província, telèfon, fax, característiques, fotos, dades d'escriptura i
despeses de comunitat. 

Dels arrendataris és rellevant el seu NIF/CIF, nom fiscal, nom signant,
càrrec signant, carrer, codi postal, localitat, província, telèfon fix,
telèfon mòbil, fax i activitat. 

De les naus llogades cal disposar de la data de lloguer, la data de final
del contracte de lloguer, l'import actual, els dies de pagament acordats
amb l'arrendatari i el compte corrent en que es domicilia el pagament. 

El sistema emetrà els rebuts mensuals dels lloguers. Els rebuts inclouen
el cobrament de l'import del lloguer més l'IVA i de les despeses de
comunitat (sense IVA) 

El banc envia els comunicats de pagament dels rebuts pagats pels
arrendataris en un full de càlcul. 

El sistema elaborarà un informe amb els rebuts pendents de pagament perquè
la Gualda pugui realitzar les gestions de reclamació oportunes. 

Cada any de lloguer, a l'import dels lloguers se li aplica una pujada
marcada per l'IPC anual. El valor concret de l'IPC no es coneix en el
moment que s'emet el rebut del mes (en aquest cas el 13). De fet, no es
pot cobrar la pujada fins el segon rebut després de l'any (és a dir, el
mes 15). A aquest rebut es carrega els endarreriments en l'augment (és a
dir la pujada de l'IPC corresponent dos mesos anteriors) 

Per exemple, suposem que vam signar un contracte el 10 de gener de l'any
passat per 10.000€. El 10 de gener d'aquest any li va correspondre una
pujada de l'IPC del 4,2%. Així, el preu del lloguer passa a ser de 10.420€
durant tot aquest any. Com que l'IPC de gener no es va conèixer fins el
març, els rebuts de gener i febrer van continuar sent de 10.000€ (més IVA
i comunitat és clar) deixant de carregar 840€, i al març el rebut va pujar
a 11.260€, mantenint la quota de 10.420€ fins el desembre d'enguany. 

L'aplicació emetrà mensualment un llistat de les naus a les que correspon
la pujada anual (en forma de full de càlcul) de manera que la propietària
pugui generar cartes als arrendataris informant-los que els correspon
l'increment de l'IPC i que se'ls regularitzarà el pagament als rebuts en
el termini de dos mesos. 

L'aplicació també permetrà consultar les naus disponibles a partir d'una
determinada data indicant, però, aquelles naus que actualment tinguin
lloguer i aquest finalitzi abans de la data. D'aquesta manera la
propietària podrà tenir present el cas que l'arrendatari actual pugui
voler renovar el contracte. 
