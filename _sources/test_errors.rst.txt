##########
Els errors
##########

Els errors formen part de la realitat del desenvolupament informàtic.

De fet, no només del desenvolupament informàtic. Pensa en alguna cosa on
no vegis possible que es trobi mai cap error. Escriu-la en algun lloc,
potser en el futur canviaràs d'opinió

Tots en cometem i ho fem a totes les fases: en agafar els requeriments, en
analitzar-los i dissenyar les solucions, en codificar… Fins i tot, a
l'hora de provar el nostre desenvolupament!

Però, perquè hi ha errors?

* perquè som mals programadors?

* perquè no som prou disciplinats?

* perquè ens obliguen a desenvolupar massa ràpid?

* …

Potser sí que tot l'anterior afecta, però la crua realitat és simplement
perquè som humans.

En molts contexts de la nostra vida observarem que la gent intenta
amagar els seus errors i, sovint, no "destapa" els errors d'altres
per… bé, diguem per mantenir les bones relacions. A la nostra
professió hem de fer un esforç i canviar aquesta manera de funcionar.
El millor que ens pot passar és que trobem l'error abans que el nostre
client. Creu-me que aquest no tindrà problemes amb les convencions
socials. Per tant, si una prova ens troba un error abans del
lliurament ho hem de celebrar (probablement millor després
d'arreglar-lo).

En resum: d'errors tots en fem, sempre en tindrem i millor trobar-los
aviat.
