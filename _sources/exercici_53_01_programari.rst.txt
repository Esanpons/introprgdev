###############################################
|exerciseicon___| Exercici 53_01. El programari
###############################################

.. rubric:: Context

* Carpeta de lliurament: ``53_01_programari/``

* Continguts relacionats: :doc:`adoo_programari`

* Com lliurar-lo: :ref:`instruccions <instruccions_git>`

.. rubric:: Enunciat

En aquest exercici hauràs de desenvolupar un document (format pdf) amb les
següents seccions:

* portada: títol, context (cicle, assignatura), autoria i  data

* taula de continguts (amb enllaços)

* cada pàgina contindrà al peu:

  - paginació que indicarà el número de pàgina i total de pàgines del document

  - el títol del document i la versió

* una primera secció d'introducció en la que s'explicarà els continguts del
  document

* una secció per cadascuna de les preguntes/temes que s'enumeraran a continuació

* una secció final amb conclusions, que farà un petit resum dels continguts
  vistos i, si escau, enllaços consultats i propostes per ampliar la
  informació.

.. important:: Mira de donar-li un aspecte que qualificaries de
   *professional*. La plantilla et pot servir de base per futurs
   documents.

Les preguntes/temes a incloure al document són:

1. Descriu amb les teves paraules en un paràgraf què és el programari, de
   manera que ho pugui entendre una persona que s'estigui plantejant fer un
   cicle de desenvolupament de programari com ara el que estàs cursant.

2. Hem vist que el nostre producte, el programari, presenta les següents
   característiques:

   - es desenvolupa o construeix, no es manufactura

   - no es desgasta però es deteriora

   - es construeix majoritàriament "a mida"

   Troba un o més exemples d'altres productes desenvolupats pels éssers
   humans, que comparteixin les tres característiques esmentades al tema.
   Si no compleix alguna, indica perquè.

   Atreveix-te a fer una abstracció de quina mena de productes es
   desenvolupen com el programari.

3. **Tipologies**: Revisa les diferents tipologies de programari que hem
   comentat a classe.

   Escull-ne com a mínim cinc, i, per cadascuna d'elles, fes una breu
   recerca d'aplicacions concretes que pensis que poden ser classificades
   i proposa'n com a mínim una.

4. **Legacy**: Torna a considerar les activitats generals dels models de
   desenvolupament

   .. image:: _images/activitats_generals.png
      :alt: Activitats generals
      :align: center

   Argumenta amb quina activitat o activitat es creen o es produeixen les
   característiques menys desitjables del programari heretat.

5. **Riscos**: Defineix què és un risc i descriu un mínim de dos riscos
   *creïbles* que consideris que podrien afectar-te en l'obtenció d'una
   bona feina en el món del desenvolupament d'aplicacions. Considera quina
   seria la severitat i proposa alguna estratègia per eliminar-los,
   pal·liar-los o/i *sobreviure-hi* en el cas que finalment esdevinguin
   una realitat.

6. **Models de desenvolupament**: Fes una recerca sobre diferents models
   de desenvolupament i composa'n en aquest document una breu introducció
   i comparació entre ells. Identifica en la descripció, com resolen les
   cinc activitats generals.
   Com a mínim, haurien d'aparèixer els següents:

   - El model clàssic o en cascada

   - El model en espiral

   - Algun model àgil (ex. eXtreme Programming)
